# Retrospektiivi

Retrospektiivissä projektitiimi tutkailee omia työskentelymenetelmiään. Retrospektiivin tarkoituksena on keskustella siitä mikä sprintissä meni hyvin ja voisiko jotain parantaa. Retrospektiivien pitämiseen on monia erilaisia tapoja, esimerkiksi Start, Stop, Continue, More of, Less of Wheel ja Glad, Sad, Mad. 

Start, Stop, Continue, More of, Less of Wheel-tekniikassa on kiekko (wheel), joka on jaettu viiteen osaan: start, stop, continue, more of, less of. Näiden viiden osien pohjalta kysytään kysymyksiä esimerkiksi: “Mitä meidän tulisi aloittaa tekemään, mitä emme vielä tee?” tai “Mitä meidän pitäisi tehdä vähemmän?” Tämän tekniikan retrospektiivin pituus on 10-25 minuuttia. 

Glad, Sad, Mad-tekniikassa tiimiläiset kirjoittavat ylös sprintissä huomaamiaan havaintoja, nämä sitten laitetaan taululle ja jokainen kertoo omista havainnoistaan (huomio: tässä vaiheessa muut eivät saa kommentoida). Sitten taulu jaetaan kolmeen osaan: Glad, Sad, Mad ja tiimiläisten havainnot jaetaan näiden alle sen mukaan millainen olo havainnoista tulee havainnoitsijalle. Sitten havainnot ryhmitellään niin, että samaan asiaan liittyvät kuuluvat samaan ryhmään. Tämän jälkeen äänestetään mistä havainnoista halutaan keskustella ja sen jälkeen yleensä Scrum Master johtaa tätä keskustelua.